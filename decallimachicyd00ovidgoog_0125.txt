...109-

Nicander Callimachi imitator illud quasi τηλαυγὲς πρόσωπον
nativae fabulae praefixerit. ¹) namque totum pomi artificium
ita est translatum e Callimachi Cydippa tantum re ad Ceam
adaptata, ut vel singula recognoscas, neque fugit ea con·
spiratio Antoninum, quod haec docent eius verba: ἦ μὲν οὖν
Κτήσυλλα ἀπέρριψε τὸ μῆλον αἰδεσθεῖσα καὶ χαλεπαῖς ἤνεγκεν,
ὥσπερ ὅτε Κυδίππην Ἀκόντιος ἐξηπάτησεν. paraphrastae enim
deberi adiectam Cydippae mentionem recte videtur observasse
Broenstedtius Reisen Ι p. 52 n. 6. nec vero abhorrebat a
Graecis poetis, ut alieno bono suam decorarent operam. velut
moris quodam modo erat Alexandrina aetate, ut aliorum ver·
sus poetarum domesticis insererentur integri, vel quo admira·
tio indicaretur antiquioris carminis, vel quo grata alicuius loci
excitaretur memoria. ²)

 

¹) Nam Antoninus Liberalis suspectari non potest nisi cum magna
iniquitate. qui multum abest ut eiusdem sit farinae homo atque Ari-
staenetus. ceterum hoc quoque pessime administravit Nicander, quod
de Ctesylla Hermocharem conspiciente narrat: καὶ ἡ παῖς αὑτὸν ἰδοῦσα
κατὰ θεῖον ἠράσθη. cum enim virgo antea Hermochari aliquamdiu
desponsa fuerit, illum iam olim ei crederes visum.

²) Sic Apollonius quinque Eumeli versus continuos Argonauticis
suis intexuit, testante scholiasta ad 111 1372. idem Callimachi
unum repetiit versum'(cf. schol. 1 1309), plures Callimacheorum ef-
finxit simillimos. Eratosthenis fragmenti quod est apud Athen. v11
p. 284 a v. 3 fere idem est atque Callimachei 37 v. 1. suspitionem
enim Bernhardyi eam ipsam ob similitudinem de Callimachi versu
motam (Eratosth. p. 139) e disputatis elucet inanem esse. Nonnus
(XIII 186) unum Euphorionis recepit versum (frg. 81 Meinek. anall.),
alterum (V 2¹78) Apolloni (II 522), nisi quod pro ἐπιψύχουσιν, quod in
nostris Argonauticon libris est, posuit α’ναψύχουσιν. ac secutus est
Alexandrino-s h'ac in re Vergilius quoque, quem unum novimus versum
e Graecis Partheni praeceptoris transtulisse (cf. Meineki anall. Alex.
p. 285 sq.), alterum e Varronis Atacini carminibus (cf. Wuellnerum
de Varr. Atac. p. 34 sq.), tertium Catulli (cf. Serv. ad Verg. Aen. V
591). idem Furi Antiatis plura diligenti imitatione expressit auctore
Macrobio sat. VI 1 (cf. Weichertum poett. lat. min. p. 350 sqq.). Ovi-
dius Enni versum unum (annal. frg. 47 Vahl.) binis locis (met. XIV
814 et fast. 11 48‘1), Porci Latronis singulas sententias saepe usurpa-
vit (cf. Sen. controv. II 10 p. 136 Burs.), Ovidique versum quendam
(a.a. 11 300) Seneca repetiit. ac similiter res habuerit de illo versu Ovidi
trist. 1v 10, s, quem habet etiam Lygdamus (Tibull. 111) 5,18.·cf.1'1aa-

