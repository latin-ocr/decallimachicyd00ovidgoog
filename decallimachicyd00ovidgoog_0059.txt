-43--

Verum in paraphrasis verbis supra commemoratis alterum
retegendum genuinae Callimachi artis vestigium atque adeo
totins ‘fabulae aliquod veluti lineamentum, ab inscita sophistae
manu propemodum radicitus inductum ac deletum. etenim fa-
bulatores veterum erotici, qui deum Sagittiferum producere
numquam omittunt ‚ dum ignem amoris quam flagrantissimum
et furorem paene exitiosum quocumque modo cumulatum de·
pingunt, inde illum amant repetere, quod fastidiosius antea
ipse spreverit adulescens virgove amantes atque Cupidinis
Venerisque potestatem eluserit. Tibullianum igitur illud Ι 8,
69 sq. sunt numina amanti Ι saevit et iniusta leqe relicta Venus
vel Nonni Dion. XVI 294 εἰσὶ καὶ ῖμείροντος Ἐριννῦες
Graeci permultis comprobarunt fabulis funesti plerumque
exituS, de quibus non invenio qui melius disputaverit quam
Welckerus alte Denkm. IV p. 164 sqq. cf. et Bottigerum kl.
Schr. I 159 sqq. qui vero amantes sui non perditos perdidere,
at elata animi duritie vexavere et cruciavere, ei plerumque
iusta compensatione ipsi posthac a Veneris et Cupidinis po-
testate vexantur crucianturque amoris qnam acerrimo impetu¹),
ut ait Tibullus Ι 8, 7 sq. deus crudelius urit] quos videt invitos
succubuisse sibi. qua ereticorum consuetudine computata ‘ubi
accuratius pensitaveris sophistae verba οἱ δὲ φιλοθεάμονες us-
que ad διέφηκε τὸ βέλος, concedeS, talem a Callimacho de-
scriptum videri Acontium. non habeo autem, qui plus valeat
ad eam rem exemplo suo comprobandam, quam Xenopho
Ephes. I l, 5 sq. —- 2, 1: ’Ἐρωτα γε μὴν οὐδὲ ἐνόμιζεν· εἶναι
θεόν, ἀλλὰ πάντη ἐξέβαλεν οὐδὲν ἡγούμενος, λέγων ὥς οὐκ ἄν
ποτέ τις ἐρασθείη οὐδὲ ὖποταγείη τῷ θεῷ μὴ θέλων· εἰ, δέ που

 

¹) Nonn. Dion. XV 169 sqq. Nicaea, XLVIII 241 sqq. Aura utra-
que et Veneris contemptrix et Dianae cultrix ab illa puniuntur erepta
per somnum virginitate. omnino frequentatum id in hoc genere, ut iu-
venes vel puellae Venerem atrocius despicientes castae simul Dianae
sint asseclae, Hippolyti ‘exemplo inlustrissimo. qualis Daphne est Ov.
met. I 452 sqq. et Parthen. 15 (cf. Pane. VIII 20), Syrinx Ov. met.
I 692 sqq„ Narcissus ibid. ΙΙΙ 353 sqq. et Philostr. imagg. I 23, Cycnus
Antonin. lib. 12 e NicandrO, Arethusa Paua. V 7, 2, Rhodopis et Eu-
thynicus Achill. Tat. loco supra paullo mox notando. Theocr. XXVII
15 χαιρέτω οἱ Παφία· μόνυν ἵλαος ’Ἄρτεμις εἴη.

