—103-0-

notare spreverunt. quippe huc maxime inclinant et hi et ille, ut
in affectibus versentur describendis eisque explicandis, quae
orationis luminibus sensuumque argutiis splendere potuerint.

unde factum, ut tamquam picturas utrique proponant in quibus
desideres certas linearum distinctiones. et Philostrati et Ari·

staenetus enarrationis summam ab exemplo proposito mutuati
sunt non nisi obscurato ac deformato rerum adventiciamm at-
que aliunde memoriter admixtamm ornamentis. unde nata
quaedam est molestissima contaminatio. differt vero isto·
rum ratio eis, quae redeant ad materiae diversitatem atque
ingeniorum sat magnum discrimen. namque Philostratorum in-
genia longe et inventis fecundiora et lectione eruditiora.

At nos telam nondum perteximus instaurandae Callimacheae
fabulae, sed vel deficiente duce rhetore, qui cetera quoque
ut nihil ad se pertinentia abstersit, nobis erit pergendum. ac
licet toti abhinc in coniectura versemur, tamen satis certam
viam cui insistamus habebimus ratiocinationem.

Antea enim vidimus, id ipsum fragmentum quo nullum evi·
dentius convenit cum Aristaeneteis a scholiographo ad Soph.
Antig. 80 planis ac distinctis verbis assignari τῷ γ’ αἰτίων. atque
huius testis auget fidem frg. 30, quod ex eodem aetion libro de·
sumptum ad Cydippae fabulam rettulimus. nihilo setius Piersonus
verisim. p. 99 sq. ita iudicavit: Ita Fraymentum Bentl. 26 Ἀγρόθι
ποι πάσῃσιν ἐπὶ προχάνῃσιν ἐφοίτα Aristaenetum in hac epistola
expressisse notavit CI. Ruhnkenius Epist. Crit. 11. p. 43. Itaque
omnino referendum est ad Cydippen , licet Scholiastes Sophoclis ad
Antiyonen p. 216 e libris αἰτίων desumtum scribat: sed aut memoria
scholiasten fefellit, aut certe nonnulla ex ipsius verbis perierunt.
vides, quo modo virum prava de aetiis opinio eludat. id quod
magis etiam cadit in Valckenarium, qui Gallim. stgg. eleg. p. 223
praecise correxit ἐν τῷ γ’ τῶν ἐλεγείων. anno dein 1829 in-
geniosa prodiit Buttmanni disputatio saepius nobis memorata.
is autem via ac ratione procedens enucleare studet a eti o n, cuius
iure poeta illud carmen caussarum libris intexuisse videatur.
post quem Valckenario assentiri potuit Hertzbergius (die Elegie

