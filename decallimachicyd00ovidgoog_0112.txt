-96.-.

ἐς τὸ κοῖλον, ἵν’ ὦσιν αἱ χεῖρες ξύμφωνοι πληττόμεναι τρόπῳ
κυμβάλων. et ea quae subiungitur sententia e Xenophonte
Eph. I 8, 1 sumpta est: βραδύνειν δὲ πάντα ἐδόκει Ἀβροκόμῃ
καὶ Ἀνθείᾳ. nihilo setius hymenaei mentionem e Callimacho
arbitror translatam rectoque etiam loco insertam. namque
eam vidimus rationem esse paraphrastae, non ut rerum
momenta interponeret nova, sed ut singula Callimachi loca
aliorum maxime commentis exornaret, prout illa suppeditaret
memoria. et accedit, quod ipso fabulae fine hoc quodam modo
continebatur, ut sollemnes nuptiarum caerimonias docta enar-
ratione poeta attingeret. quare non dubito, quin eum ille
commemorarit hymenaeum, qui per pompam cantabatur, qua
curru sedens sponsa in domum deducebatur futuri mariti. ¹)
notum cuique hoc ἁρμάτειον μέλος e clausulis pacis et avium
Aristophanis. quod quidem canae esse ac fabulosae vetustatis
docent Homerus 2491 sqq. et Hesiodus scut. 273 sqq.¹) atque
hoc in argumentum apparet egregie convenire Callimachi frg.
210 a Buttmanno l. c. p. 127 sq. ad exitum‘Cydippae pom-
pamque nuptialem relatum, quod habet scholiographus ad
Soph. Antig. 629: τάλιδος] τᾶλις λέγεται παρ’ Αἰολεῦσιν ἡ ὀνο-
μασθεῖσοῖ τινι νύμφη. Καλλίμαχος

xv αὐτίκα τὴν τᾶλιν, παιδὶ σὺν ἆμφιθαλεῖ.

unde Suidae editor Mediolanensis glossam quae est s. v. τᾶλις
invitis codicibus lexico inseruit.

Moris autem erat Attici, ut puer patrimus matrimus (παῖς
ἆμφιθαλής) qui diceretur πάροχος vel παρανυμφίος sponsam
(τᾶλιν) in· pompa comes deduceret. cf. Zenob. prov, III 98,
Aristoph. av. 1737. Hesychius: τᾶλις· ἡ μελλόγαμος παρθένος
καὶ κατωνομασμένη τινί, οἷ δὲ γυναῖκα γαμετήν, οἱ δὲ νύμφην.
quam notat vocem inter alias Aeolicas quibus Callimachus
usus est Meinekius Callim. p. 201.

Eodem loco inserendum suspicor Callimachi frg. 461 Ern.
quod ex Apolloni libro manu scripto ab Hemsterhusio olim
est protractum, nunc autem legitur in Bekkeri anecdd. p. 567:

 

¹) Cf. Koechlyum l. c. I p. 192.

