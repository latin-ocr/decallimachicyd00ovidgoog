*46*

εἶχεν ἰσχυος προσελκύσας τοὶ τόξα σφοδρότατα διέφηκε το βέλος.
comparari potest Ovidi versus rem. 435 sq. adtrahat ille puer
contentos fortius arcus e. q. s. cf. ibid. 702.

Voluit autem Cupido deperire Acontium Cydippae de-
siderio. quare illam primum spectanti iaculum suum infixit,
quem locum eum fere in modum Callimachus tractaverit, quo
Nonnus Dion. XVI 8—13. iamque perdito statim amore cor-
reptus ut vidit virginem in'Artemisio προκαθημένην
Cupidine ipso praecipiente vaferrimam machinationem commo-
litus est. — in his Aristaenetus perincommoda dicendi brevi-
tate utitur. nimirum rhetor iste extrema tantum fabulae linea-
menta quaedam subitaria opera arripuit, circa eos solos uberior
locos, qui veneribus suis ipsum prae ceteris caperent. veluti
liberalior est in reddendo Aconti sermone amatorio. contra
plane recidit, ut alia nunc mittam, · omnes locorum et perso-
narum definitioneS, quas Callimachus ex more suo docte et
curiose explicasse credendus est. ita isto quoque loco quam
poeta inseruerat narrationem totam oppressit paraphrasta. eam
igitur, ut poterimus, iam reconcinnemuS.

Hac enim in parte fabulae lineamentis, quae Latini poe·
tae prorsus ex arte Ovidiana epistulis Aconti Cydippaeque
et maxime quidem XXI 65—-114 interposuerunt, religiose et
accurate est utendum, quoniam illi ipsi procul dubio secun-
dum Callimachum religiose accurateque omnia adumbrarunt.
neque enim ullum narrationis momentum, nisi si quod forte
cum scribendi fictione cohaerebat, novamnt. quod quidem
quo minus admitterent vel eo prohibebantur, quod fabulae
forma per Callimachum expressa et celebrata omnium memo·
riae inhaerebat, ut huic ipsi in vulgus notae suas superstrue-
rent epistulas. et omnino Ovidius cum suis in singulis epi-
stulis ad unius auctoris rationem totum sese applicuisse pu-
tandus est. eumque in duabus illis epistulis Callimachum fuisse
certissimum est. cuius elegia quam cupide a posteritate sit
lectitata quamque vehementer celebrata, et Ovidi ⁸demonstrat

 

virium intentione connixus, ut non esset amplius iucunda ree, sed
dura et molesta arcu uti. talia si scripsisset Callimachus, esset
sane homo puerilis et ineptus (cf. mnemos. X p. 391). at non scripsit.

