«108-

Otesyllam Oeam Hermochares Atheniensis dum Pythiae
Ceae celebrantur choream vidit agentem ad aram Apollinis
Carthaei. protinus flagrans virginis desiderio in malo inscri-
psit formulam, per quam illa Diana invocata iuraret se Hermo-
chari nupturam, malumque proiecit in fanum Dianae. sublato
illo Ctesylla iusiurandum legit, quo facto prae pudore propere
abiecit. —— Alcidamas vero Ctesyllae pater Hermochari puellam
in matrimonium deposcenti adnuit Apollinis simul laurum
tangens, exactis autem. Pythiis oblitus iuramenti alii cuidam
filiam nuptum dedit. at Hermochares cum videret illam in
templo sacrificantem graviter afflictus · irruit, quem statim ut
vidit -divinitus amavit Otesylla. ac re per nutricem composita
ambo clam nocte Athenas navigant nuptiasque ibi perficiunt.
in partu autem Otesylla obiit divina voluntate, quia pater
peieraverat. et cum cadaver eius efferretur e lecticula
columba subvolavit nec potuit mortuum corpus in'v'eniri. con-
sulenti vero oraculum Hermochari responsum est, ut apud
Iulietas templum poneret V e neris Otesyllae, idemque ora-
culum Oeis quoque deus edidit. unde factum ests ut etiamnum
Iulietae colant Venerem Ctesyllam‚ ceteri insulani Dianam
Ctesyllam.

Vniversa huius historiae dispositio vel oeconomia quam
sit mala ac confusa vix fugiet quemquam, nec fugit Butt-
mannum (v. l. c. p. 129). verum ultra reprehensionem pro-
gredi debemuS. nodus enim fabulae cernitur in Alcidamantis
iureiurando, quo filiam pollicetur Hermochari prehensa lauro
Apollinea. non nisi ex illo laeso profecta sunt quae secuntur
omnia. quod cum ita sit, cur quaeso Ctesylla fingitur idem prius
iurasse invita? quod quidem ubi primum legis, eo ipso credis
fabulae nodum contineri. sed nullo pacto id valere in ea con·
formanda quae postea eveniunt, mox perspicis. itaque fac ta-
lem esse fabulam: Gtesyllam Pythiis visam Hermochares dilexit
et in ·matrimonium petiit, despondit pater e. q. s. nonne
multo ita concinnior et' planior procedit fabula? quare pomi
Cydoni iactus pro otioso et molesto ornamento habendus est.
quale cum respuat mythus populi ingenio procreatus oreque
circumlatuS, ut in quo apta ac necessaria omnia, nihil quod
pendeat, nihil quod sua caussa adsit, vix erit dubium, quin

