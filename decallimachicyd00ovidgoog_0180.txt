-- 164 —-

P. 33 sqq. ad iuvenes Acontium sectantes spectabat fortasse
frg. 148:

φοιτίζειν ἀγαθοὶ πολλάκις ἠϊθεοί.

Ρ. 41 n. 2 consulto omisi memorare longae vocalis in
altera pentametri parte elisionem ep. XX 178 ab Ovidio plane
alienam (cf. Muellerum de re metr. p. L. p. 300). ex hac
enim ut concluderem totam epistulam ab Ovidio scriptam non
esse ideo minus tutum videbatur, quoniam ille ipse versus
- simul cum vicinis aliunde graviter suspectus est. ratiunculas
etsi bene cordatus lector cum hic tum in ceteris quas statui
interpolationibus plerisque sibi ipse facili negotio suggeret,
tamen spero fore ut alias universam eam materiem explicate
pertractem. ceterum Lehrsi observatis in Fleckei'seni annali-
bus 87 p. 58 sqq. quaestionem quae quidem est de odiversis
epistularum Ovidianarum auctoribus non nimis promoveri puto.

P. 43 n. 1 addenda erat Polyphonte ex Anton. Lib. 21.

P. 55 ubi citavi ep. XXI 103 hanc supple adnotationem:
itaque recte observavit HeinsiuS, hunc ipsum ob locum ferri
non posse vulgatam scripturam XX 204 sacra pharetratae dum
facis ipsa deae, in quibus etiam ipsa non habet quo recte re-
feratur. nec magis Heinsianum dum facis aede deae potest
probari, sed apta ¹unice Guelferbytani tertii scriptura iam a
Burmanno commendata dum facit ipsa deae.

P. 68 non debebam citare tamquam probum versum ep.
XX 97, quem esse interpolatum postmodo vidi et in recen-
sione epistulae significavi.

Ρ. 69 de ep. XX v. 20 scriptura quid sentirem aperui
in adnotatis ad h. v. - de prodigiis quae in statuis deorum
facta esse narrantur disputavit Boetticherus Tektonik ΙΙ p. 122
et p. 126 sq.

P. 74 sqq. Acontio in silvis querenti puto picum felicis ⁸
eventus augurium oblatum esse. nam huc probabiliter referri
potest Callimachi frg. 173:

ὃ δ’ ’ἦλεὸς οὐδ’ ἐπὶ σίττην

βλέψας.

