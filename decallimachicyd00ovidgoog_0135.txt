-119—

Ναξίων ἀνάθημα, καὶ καρυωτὰς φιάλας χρυσᾶς. alia v. apud
Prellerum Polemon. frgg. p. 177 et in Muelleri frgg. histor.
Gr. IV p. 492 sqq. vix puto reprimes suspitionem, iuxta haec
'aliquod aureum pomum in Artemisio Deliaco asservatum fuisse,
cui haec plurave essent inscripta: Ἀκόντιος ἀνέθηκεν. omnino
Delum in tanta sacrorum insulae celebritate omne genus do-
nariis et cimeliis refertam fuisse non dubium est. singula
autem anathemata vel certe nobiliora quasi involuta erant histo·
ria fabulari, quam aeditui theoris pandebant. ¹) atque huc Cy-
dippae fabulam refero·

Hinc commode fiet transitio ad eam quaestionem, unde
fabulam Callimachus acceperit. quam potuit in aliqua perie—
gesi tactam invenisse, quando quidem anathematum enarrationes
Callimachi aetate scriptas extitisse constat. atque his omnino
fontibus Callimachum multifariam usum esse in aetiis conscri-
bendis perquam est probabile. ac ne historici quidem talia an-
quirenti poterant steriles videri. ita certe fabula schol. 11. A 38
(apud Muellerum I frg. 339) de Apolline Cillaeo ex Theo-
pom po relata, quem haud semel Callimachus adhibuit, idoneum
aetion praebere poterat, atque idem etiam Theopompus eius-
modi argumenta ut Pyrami ac Thisbae infelices amores teti-
gerat. cf. Plut. non posse suaviter etc. 10 (apud Miillerum frg.
294). verum pronior paene sum in eam opinionem, ut poetam
hanc fabulam coram excepisse credam. nam Callimachum
magnis se itineribus commisisse non solum ob frg. 109, sed
universo etiam genere multiplicis scientiae quam commonstrat.
prope certum est.²) at in ipsa etiam ‘Delo insula videtur ali·
quamdiu peregrinatus esse. nam cum ei insulae Ptolemaeum
Philadelphum imperasse inscriptiones testes nunc sint disertae
(cf. C. Ι. G. H n. 2267 quae inscr. ad ipsum sacrorum com-

 

¹) Quot per Graeciam reliquiae, quae inter anathemata positae -

ad heroum aevum referrentur, a sacerdotibus et aedituis sint mon-
stratae, e Pausania ‘abunde compertum habemus. cf. Zoegam Ab·>
handlungen p. 284 sqq. et Lobeckium Aglaoph. p. 51 sq-

²) Lincki autem coniecturae l. c. p. '7 prolatae, Callimachum eum,
qui in titulo Athenis reperto et a Meiero comment. epigr. p. 23 sq.
exhibito ob largitiones rei publicae oblatas inter cives Athenienses
memoratur, poetam Cyrenensem esse, fidem non habeo.

