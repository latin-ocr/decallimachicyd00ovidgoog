„94-

simul quid facto opus sit idem pellucidis verbis praecipit.
sed ut reconditioris aliquid sententiae atque allegoricae orationis,
qualis decet Pythiam, admisceretur illis, haec simul eduntur:
ἄλλως τε Κυδίππην Ἀκοντίῳ συνάπτων οὗ μόλιβδον div συνεπι-
μίξαις ἀργύρῳ, ἀλλ’ ἑκατέρωθεν ὁ γάμος ἔσται χρυσοῦς. expectares
ἄλλ’ ἑκατέρωθεν ὃ γάμος ἔσται ἀργυροῦς, ¹) verum amant cum
Alexandrini poetae tum fabulatores exaggerando ea superare,
quae cogitatione praesumas. deo obsequi properat pater iamque
iusiurandum impletur. nunc demum arcessiri cogita adule-
scentulum in paternam Cydippae domum, nune primum ab
illa eum conspici et quod credere par est amari. nec enim
Deli eum vidit virg0, quod suadent Latini versus ep. XXI
103 sqq„ nec potuit postea videre. at enim mirifice, in-
quies , nec decenter probabiliterque hoc instituit poeta, quod
Cydippae maritum aliquem fato inevitabili praevalidoque atque
etiam aerumnoso facit obtrusum. vix dum enim visum adule-
scentulum iam deo iubente habet maritum. sed peculiari
ratione hunc scopulum a Callimacho evitatum suspicor, licet
ita ut perfectiorem vix inde reddiderit fabulae conformationem.
etenim apud illum, ni fallor, ultra etiam valuit numinis opera,
id est, Cydippa κατὰ θεῖον dilexit visum statim Acontium.
nam in hoc ipsum genus fabularum illud convenit artificium,
quo expleantur hiatus nexum interrumpentes rerum vel quo
fides concilietur mirificis rerum concursibus quod ut a Calli-
macho quoque credam adscitum, me maxime movet fabulae non
uno nomine eius quam tractamus similis comparatio. nam de
C tes ylla, quae ipsa quoque cum sponso non viso iureiurando
copulata erat, Nicander narraverat tradente Antonino Liberali l ε
καὶ ἡ παῖς αὐτὸν ἰδοῦσα κατὰ θεῖον ἠράσθη.2) et accedit quod

 

¹) Similia fere, sed ut par erat modestius, Acontius apud Ov.
219 sqq. loquitur.

²) Apud eundem Antoninum c. 12 et 13, ubi idem exprimitur Ni-
cander, pro κατὰ θεόν bis scribas κατὰ θεῖον. ea enim ratione vox
θεῖος saepissime obscurata est librariorum incuria. cf. Bastium epist.
crit. append. p. 51. ceterum v. Suidam s. v. κατὰ θεῖον. Parthenius
narr. am. 9: παρθένος ἀπολειφθεῖσα κατ’-α’ τινα δαίμονα
ἔν Δηλίῳ ἱερῷ, ὁ πλησίον τῆς πόλεως κεῖται - Πολυκρίτη ὄνομα
αὐτῇ - τὸν τῶν Ἐρυθραίων ἡγεμόνα Διόγνητον εἷλεν e. q. s.

