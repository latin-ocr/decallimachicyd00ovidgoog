Epistularum Ovidianarum XX et XXI ad quos fere dirige-
rem recensionem libros seposui manu scriptos sex, impressos
du0. quorum quidem partem ab XXI 12 demum advocavi,
quoniam abhinc antiquiorum codicum auxilio privamur. sunt
autem epistularum codices* in duos ordines inter se diversos
describendi. namque prior eorum est, qui licet crebris versuum
subditiciis additamentis antiquitus aucti sint inveteratisque
mendis haud careant, tamen longe integriorem formam re-
praesentent. in eis vero, qui alterius generis sunt, interpo-
latio et corruptio librariorum cura atque incuria per saecula
XII XIII XIV concepta singulos versus peius deformavit.
at abicere hos non licebat, quoniam prior classis vel versuum
ep. XX et XXI 1—12 permultis caret. et qui quidem me-
lioris sint generis duo tantum libri innotuerunt.

I (P 1) Parisinus catal. n. 8242 (Puteaneus), cuius con-
lationem ad eos qui attinebant versus Henrici Keili comitati
debeo. descripsit hunc librum Merkelus in Ovidi sui tomo Ι
praef. p. III sq. (cf. L. Muellerum philol. XI p. 61 sqq.).· de
aliis quibusdam in dubio ab illo relictis certiorem me fecit
Alfredus Holderus amicus, qui dum Parisiis strenuam operam
navat scholiis Horatianis codicem Puteaneum mea caussa in-
spexit. habet ille epistulae XX versus non plus 175. ac v. 175
ultimus est (v. 29) foli 54 versi. secuntur vacua folia char-
tacea duo membranaceis interposita, in quorum priore ab re-
centiore manu scriptum est. reliqua epistularum desunt. folium
57 rectum incipit ab am. I 2, 51. quaterniones nunc habet
undecim, quibus olim in fine vel duodecimus vel folia tria
(post fol. 96) accedebant (cf. Merkelum)‚ quinionem unum
(fol.·45—54). unde nonnihil dubitationis oritur, num tria soli-
vaga folia inter 54 b et 57 a exciderint, quae sententia est
Luciani Muelleri de re metr. p. L. p. 44. ipsi alias forsan
hanc quaestionem cum eis quae cohaerent pertractabimus.

