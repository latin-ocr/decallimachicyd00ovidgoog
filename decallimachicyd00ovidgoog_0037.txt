...21-

videmur grammaticos de singulis poetis recte aestimandis con-
certantes atque altercantes. ac vidimus quorundam nomina
poetarum signorum militarium instar elata, circa quae gramma-
ticorum cohortes cum summa partium contentione congrega-
rentur. -inter signiferos autem eminebat auctoritate Cyrenen-
sis , qui tam superciliosus erat criticae, ut custodem eum vel
apparitorem publicum Hedylus dixerit. nam O. Schneiderum
prolegg. in aet. p. 3 recte assecutum puto verba etym. m. p. 72,
12: ἀλυτάρχης . . . Ἡδύλος δὲ εἰς τὰ ἐπιγράμματα (ita Vb,
ceteri codd. -εἰς τὴν ἐπιγραφήν) Καλλιμάχου διὰ δύο λάμβδα
ὀνομάζει τούς-ἆλῦτας ἆλλύτας. — ac possem disputatis pro fun-
damento utens vario modo hanc caussam exornare illaeque
partes quaenam fuisse viderentur fusius explicare. sed quo-
niam alio adigit scribendi consilium, extrema lineamenta in
praesenti satis habeo adumbrasse.

Tenuia, quod ad thesin nostram, singula ista vestigia,
scd ipso consensu insigni, quo religiose persequentem ad
eundem omnia finem ducant, certa graviaque, ut qui parum
illa apud se valere patiatur, is inludere mihi videatur veri
similitudini.

Nec vero inest in ipsa caussa, quam locorum aliquot
subtilius explicatorum coniuncta vi probare studuimus, cur
quis magno molimine reluctetur ac tergiversetur. nimirum
Callimachus talem sese poetam profitetur, qui cum omnino
exquisita carminum arte, tum vero in narratione, quod
maxime nunc ad nos pertinet, rerum novitate lectores
velit excitare ac delectare. quaecumque igitur poematum ar-
gumenta publici iuris sunt, ut Horatius l. c. loquitur, ea odit
et arcet. qua in re nec sciri potest nec vero multum refert,
utrum fabulas ab Homero tractatas huius demum opera per-
vulgatae esse statuerit, ut ipse quidem ille a crimine δημόσια
cecinisse liber fuerit, an materiem iam popularem Homerum
suscepisse maluerit credere. nosse sufficiat, Callimachi sen-
sum ab Homericis carminibus abhorruisse, ut quae destituta

 

δ’ ἄν τις Ἀρχιλόχου μὲν τὴν ὑπόθεσιν, Παρμενίδου δὲ τὴν στιχοποι-
ίαν 6. q. s. similia ctiam Iulianus misopog. init. et Meleager sive
anonymus anth. P. VII 352, 5 sq.

