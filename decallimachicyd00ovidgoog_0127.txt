-111—

ita versari in proposito, ut aliqua certe explicetur ratio, cur
persona de qua agitur divinis honoribus digna sit habita.
itaque narrantur illae vel de hominibus insigniter meruisse
utcumque, vel consortio fruitae esse deorum, quos plerumque
aut hospites'habuerint aut amasios, vel denique violento et ”
praematuro obitu extinctae esse. ac tertii huius fabularum
generiS, quo mortui tamquam in compensationem et placationem
consecrati esse crederentur, antiquitas longe feracissima fuit. ¹)
iam vero in aperto est, horum omnium nihil quicquam cadere
in Cydippam. quae si umquam Callimachea fabula praemissa
narrata esset post vitam feliciter ac tranquille peractam inter
deas heroinasve relata esse, vel ut cum 'Ovidio loquar (met.
XV 545) de dis minoribus una numine sub dominae latere atque
accenseri illi, veterum quivis inaudito et monstruoso eventu
merito obstupuisset. talia igitur, quae antiqua memoria nec
narrari potuerint nec procreari, ne coniectando antiquitati
affingamus summo opere abstinendum est.

Ita cum divinitate Cydippam exuerimus , corruit Butt-
manni ratiocinatio. neque ullius iam erit momenti Rhodiensis
quam ille adhibuit Cydippe. omnino frequentissimum hoc
nomen. memoratur Cydippe Nereis Verg. Georg. IV 339 et
Hyg. fab. prooem„ Cydippe. sacerdos Cleobis et Bitonis mater
anth. Pal. III 18, Philostr. her. VII 165, Dio chrysost. 64, 6,
Hyg. fab. 254 et alibi, Cydippa Anaxilai uxor Herod. VII 165,

 

*-

1) Priorum generum inlustria prostant exempla. illud quod ex-
tremum posui levi brachio attigit Naegelsbachius nachhomer. Theol.
p. 106, qni tamen huius rei ambitum et naturam non satis pernovit.
praeter nota exempla in quibus sunt Ino et Melicerta (Leucothea et
Palaemon), Dictynna, Iphigenia, Hippolytae, Macaria Euripidea, no-
mino Aglauron Paus. Ι 18, 2, Iphinoam ibid. Ι 43, 4, Helenam ibid.
ΙΙΙ 19, 10, Vlixis remigem ibid. VI 6, 8, Rhadinam ibid. VII 5, 13
(cll. Welckerum kl. Schr. 1 p. 188), Dianam ἄπαγχομένην ibid. VIII
23, ’1, Aspalin Anton. Lib. 13 (cll. Boetticherum Baumk. p. 83 ΒΨ), Me·
tiocham cum Menippa ibid. 25, Byblin ibid. 30 (cll. Parthen. 11, Co-
non. 2, Ov. met. IX 450-665), Hylam ibid. 26, Hecaten Eustath. ad
Od. p. 478 (Gallim. frgg. p. 474 Ern.), denique ipsam Ctesyllam. schol.
Il. A 38 Cillaei Apollinis sacrum extructum esse narratur διὰ τὸ
αἰφνιδίως τὸν Κίλλαν ἀποθανεῖν. at hoc in genere transformationi—
bus arte cognato larga amplioris disputationis materies parata est.

