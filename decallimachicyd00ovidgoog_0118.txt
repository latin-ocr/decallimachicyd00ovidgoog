- 102-

fuerit Marianus scholasticus, qui Anastasio regnante (a. 491—518)
cum alias antiquorum poetarum iambicas paraphrases composuit
tum eodem artificio Callimachi memoriam renovare studuit,
scribens μετάφρασιν Καλλιμάχου Ἑκάλης, ὕμνων καὶ τῶν αἰτίων
καὶ τῶν ἐπιγραμμάτων, ἐν ἰάμβοις ςωι’, ut Suidas tradit s. v.
Μαριανός. qualis opera satis aperto indicio est, tantum afuisse
ut Callimachea carmina ea tunc frequentarentur lectione, qua
Gregori Nazianzeni Nonnique aetate, ut ab iniuria oblivionis
imminente viderentur tutanda esse. quare sub illud tempus
obscuro cuidam rhetori utilis nec ingratae esse operae videbatur,
si ex aetiis veteris poetae eam fabulam, quae a lepido argu-
mento amatorio praeter ceteras arrideret, exprimeret ita, ut
ad saeculi sensum, certe ad suum, illam appararet, resectis
eis, quae parum in rem facere viderentur, additisque novis
quibusdam ornamentis. etenim eodem se nomine historia
Cydippae commendabat quo cognatae quas narrat Ι 5, Ι 13, Ι 15,
epistulis ita immixtas , ut ne specie quidem ulla epistularum*
obiter eas obducere curaverit, id quod fecit II 15. ¹) inania
tantum nomina praefixit externae aequalitatis caussa.

Circumspicienti autem exemplum aliquod e simili genere
petitum cui Aristaeneteae paraphrasis ratio conferatur, Phi-
lostr aterum imagines sese offerunt. namque eodem paene
artificio usi Aristaenetus Callimachi Cydippam, Philostrati
imagines enarravere. ut Aristaenetus quaecumque ad per-
sonas definiendas locosque significandos pertinerent pariter
omisit, ita illi ipsas hominum rerumque formas et compositionem

 

floret illa puellae instar e. q. s. denique restat commemorandum, quod
in Agathiae verbis anth. P. VII 583, 1 'A βάλε μηδ’ ἐγένοντο γάμοι imi-
tatio fortasse inest non solum epigrammatis Callimachei 17, 1 Ὦφελε
μηδ’ ἐγένοντο θοαὶ νέες, sed etiam hemistichi quod nunc est frg. 455
οἶ βοὶλε μηδ’ ἀβόλησαν. cf. Naekium Hec. p. 156 sq. at hoc ut ita
sit, Callimachi ista quoque verba facile in epigrammatis legit Aga-
thias. quorum quidem maiorem eum quam nos numerum habuisse
certum est.

¹) Et haec historiola et Ι 5 iustae sunt fabulae Milesiacae. cf.
Dunlopium Geschichte der Prosadichtungen ucbertragen etc. von Lieb-

recht p. 194. ceterum Aeschineis quoque epistulis (10) una fabul
Milesiaca inserta legitur.

