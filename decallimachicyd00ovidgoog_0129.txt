—113—

ego pandam lepidum artificium,' quo olim Acontio iuveni pul·
cen-imo Cydippa virgo pulcerrima uxor contigit, ac sollemne
illud sacrum vel . . . . quod abhinc propagatum est.' cui
suspitioni vide quo pacto concinat Properti exordium Iovis
Feretri aetion repetentis V 10:

Nune Iovis incipiam causas aperire Feretri
armaque de ducibus trina recepta tribus·

idemque V 4 Tarpei montis cognomen explicaturus incipit:

Tarpeium nemus ec Tarpeiae turpe sepulcrum
fabor et antiqui limina capta Iovis.

atque apparet, quantum eidem faveant sententiae quae ob—
servavimus p. 54. itaque ipsum aetion procul dubio
ex Aconti malo Cydonio quadam ratione nexum
fuit. atque omnino fabularum aetiologicarum ea solet ratio
esse, ut ab ipso historiae cardine, non a rebus secundariis
et adventiciis aetion aliquo modo proficiscatur. praesentis
vero fabulae evidens est cardinem nodumque esse malum
Cydonium. quare videndum, qualis ab eo origo cum ex fa-
bulae ratione tum ex rei natura duci potuerit.

Felix mali artificium quo summa huius fabulae con-
tinetur non nisi eo redire, quod malum veteribus symbo-
lum fuerit eroticum, neminem fugere potest. et composuit
Boettigerus Kunstmyth. ΙΙ p. 251 Paridis Atalantae Cydippae
mala. verum alia latet fabula pomi usu praesenti etiam simi·
lior. namque Hesiodus in catalogo narraverat haece (schol. Il. Z
35, Hes, frg. 97 Marcksch„ 75 Goettl.). Achilles cum urbes circa
Troiam iacentes vastaret etiam Moneiam sive Moneniam postea
Pedasum transnominatam obsessit. et cum in eo iam esset, ut
urbis optime communitae oppugnationem dimitteret, quaedam
ex oppidanis virgo postquam Achillem de muris conspicata est
amore correpta pomum Argivis demisit, in quo scriptum erat:

μὴ σπεῦδ’, Ἀχιλλεῦ, πρὶν Μονηνίαν ἕλῃς·
ὕδωρ γὰρ οὐκ ἔνεστι, διψῶσιν κακῶς.

quibus lectis iam permansit Achilles urbemque expugnavit. ¹)

 

¹) Eam fabulam nondum animadverterunt a Philostrato tangi
epist. 62 Kays. τὰ δὲ ἄλλα καὶ ἐπιστολῇ τῷ μήλῳ κέχρημαι· ἐκεῖνο
maram, cumn. 8

