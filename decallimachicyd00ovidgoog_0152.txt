-136—

epistulae XXI versu 8 L. nec enim dubium est, quin primo
L desierit in y. 12 ep. XXI, quattuor versibus in extremo
folio recto scriptis, dein cum codex quidam integram Cy-
dippae epistulam continens offerretur, extremo folio abscisso
novisque alligatis saeculo forsan XV exeunte mancum exem-
plar sit completum. at cum librorum P3 Ga v artiorem affini-
tatem evincat communip vitiorum quae habent in versibus ep.
XXI 34, 40, 45, 71, 80, 109, 123, 129, 144, non dubitabimus,
quin in v usque ad v. 144 codex quidam ab mutilo archetypo
derivatus librisque P 3 G 3 gemellus adscitus sit. discrepat
cum r, in quo emendatoris constantia vestigia apparent, tum
maxime L.

Virorum doctorum coniecturas adscripsi selectae.

Denique Planudeae metaphrasis vel particula num
lucem mereretur, postquam perlegi apographum ab Holdero
accuratissime confectum, dubitabam paullisper. nam apparet,
Planudem usum esse vili quodam libro eius generis, cuius
sexcenta nos possidemus exemplaria, ac bonum hominem de-
sudasse in eisdem fere corruptis sensuque haud raro cassis ver-
sibus exprimendiS, qui hodie leguntur in interpolatis libris. et
quidem affatim crassa Minerva rem impeditam administravit
neque apprime Latine doctum sese praestitit, quando quidem
v. c. satis lepide conciliare (consiliare) XX 24 vertit συμβου-
λεύειν ac participium clausa XX 242 κλείς. cum nihilo setius
hoc serae at satis adhuc purae Graecitatis monumentum iam
ex parte edam, hoc nolo ea re excusare, quod integrum Len·
nepius erat editurus (cf. Lennepi praef. heroid. p. VII sq.)‚
aut quod viri docti tota volumina versionum Planudearum
nullo ferme pacto hac utiliorum certatim ediderunt. sed si nil
aliud certe hoc existis pagellis discatur ab eis quorum inter-
est, Planudeam versionem ad emendandas epistulas Ovidianas
nullius esse usuS, ut si cui forte totius edita-e versionis deside-
rium fuerit, is hoc iam specimine contentus sit futurus. con-
tinetur autem Planudea metaphrasis codice Gr. bibl. Paris·
imper. 2848 (3345 apud Montefalconium) chartaceo saec. XV
exeuntis, fol. 265 a usque ad 340 a. praecedit metamorphoseon
. metaphrasis ab eodem Planude conscripta. quod in primum
editis faciendum praecipiunt, apographum dedi integrum cor·
rectis non nisi accentibus et interpunctione aliisque quibus-
dam pusillis erratiS. coniecturas meas et quasdam amicorum ,
in infima pagina adnotavi.

